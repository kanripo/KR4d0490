# -*- mode: mandoku-view; -*-
#+TITLE: 勤齋集
#+DATE: 2015-08-25 00:11:43.074434
#+PROPERTY: ID KR4d0490
#+PROPERTY: BASEEDITION WYG    
#+PROPERTY: JUAN 提要
<pb:KR4d0490_WYG_000-1a>¶
欽定四庫全書　　　　　集部五¶
　提要¶
　　勤齋集八巻　　　　　别集類四(元/)¶
　　　　(臣/)等謹案勤齋集八巻元蕭&KR0445;撰&KR0445;字維斗¶
　　　　奉元人歴官集賢學士國子祭酒謚貞敏事¶
　　　　蹟具元史儒林傳&KR0445;卒于仁宗延祐五年詩¶
　　　　文多㪚佚順帝至正四年蘇天爵官西臺始¶
　　　　裒輯其遺稿得文八十篇詩二百六十首樂¶
<pb:KR4d0490_WYG_000-1b>¶
　　　　府二十八篇分為十五巻官為刋板於淮東¶
　　　　盖距&KR0445;之没幾三十年矣自明以來刋板已¶
　　　　佚惟永樂大典所載尚存崖畧謹依類編輯¶
　　　　得文四十二首詩二百六十一首詞四首釐¶
　　　　為八巻按焦竑國史經籍志稱蕭&KR0445;勤齋貞¶
　　　　敏集而永樂大典但題作勤齋集頗不相合¶
　　　　然姚廣孝等修輯永樂大典距至正刋板時¶
　　　　未逺其所據本當即天爵所編不容有誤殆¶
<pb:KR4d0490_WYG_000-2a>¶
　　　　焦竑誤記其文也又按天爵滋溪集載&KR0445;墓¶
　　　　誌銘一首稱&KR0445;于六經百氏無不通尤精三¶
　　　　禮及易且䆳于六書初鑿土室終南山下以¶
　　　　經傳列左右思索其義至于忘&KR0304;者三十年¶
　　　　乃表裏洞徹闗輔自許衡昌明理學之後&KR0445;實¶
　　　　繼之為文悉本諸經元史亦稱&KR0445;制行甚高真¶
　　　　履實踐其教人必自小學始為文辭立意精深¶
　　　　言近指逺一以洙泗為本濓洛考亭為據為一¶
<pb:KR4d0490_WYG_000-2b>¶
　　　　代醇儒今考其文氣格雖不甚高而質實簡潔¶
　　　　有闗名教其辭儒學提舉書及辭免祭酒司業¶
　　　　等狀尤可見其出處進退之大節詩非所長而¶
　　　　陶冶性靈絶去纎穠流𣲖亦足覘其志趣之高¶
　　　　焉乾隆四十六年九月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0490_WYG_000-3a>¶
原序¶
文章固天下公器然有體裁之文有蕭散之文大率以¶
理勝為貴雅健次之上焉吐詞為經經天緯地者所不¶
待言下焉雕蟲篆刻誇多鬬靡者所不必論理勝由於¶
經明雅健由於學純氣雄而與時上下者有不能逃也¶
以近代言之宋末金前理昏而氣衰或病乎繁文而委¶
靡不振或溺於駢儷而破碎支離體裁既失蕭散不存¶
古意無餘矣我元以寛仁英武混一天下氣因國雄理¶
<pb:KR4d0490_WYG_000-3b>¶
縁氣勝許文正公以理學紹伊洛諸賢潛齋楊文康公¶
為魯齋流亞其倡古文接正宗得雅健之尤而體自成¶
一家者又盛有其人繼許楊出而從事踐履為士林楷¶
範後學蓍龜者保定則有静修先生劉文靖公臨川則¶
有草廬先生吳文正公關輔則有勤齋先生蕭貞敏公¶
矩菴先生同文貞侯為稱首貞敏稟剛明淳正之資致¶
窮理盡性之功卒之道積厥躬名揚海外蔚為一代醇¶
儒修齊之餘不得已而見於雜著必本經術一出自然¶
<pb:KR4d0490_WYG_000-4a>¶
不泥乎體裁不資乎雕篆不尚乎誇靡實而不俚簡而¶
得要雖詠物適情隨意信筆每有至理寓於其間有禆¶
於名教不累於習氣所謂蕭散之文也𤣥酒大羮知味¶
者鮮先生沒将三十年欲集而傳之者僅一二人而未¶
遂其願趙郡蘇公學富識逺存心忠厚文章政事為時¶
名流見當代之賢事有涉於治體文有關於載道者惴¶
惴焉惟恐其不傳類萃成集板而行之不一而足今年¶
春以侍御史官西臺采輯諸老行為師法者得文貞全¶
<pb:KR4d0490_WYG_000-4b>¶
集喜而為序移文鋟梓以廣其傳先生遺文片言隻字¶
皆藏於家公乃不遺餘力鋭意搜訪既銘其墓類其所¶
得序記銘贊雜文若干首詩若干首為集若干卷擬必¶
致於刋行屬沖為敘猶以莫悉其全為慨嘆方購求而¶
未已然嘗一臠可知九鼎之味易牙一出亦豈以為害¶
哉所著九州志雖未脱藁幸收藏於前進士富平縣尹¶
王弁君冕二子桓植篤於繼志傳有日矣至其盛徳髙¶
節言行出處既見於墓銘兹不復贅所可憾者其三禮¶
<pb:KR4d0490_WYG_000-5a>¶
説與小學標題駮論悉歸於泯滅嗚呼惜哉沖之踈淺¶
豈足以知先生然以詩文名世者班馬李杜而下曰韓¶
栁曰歐曾曰蘇黄世之有意於為詩文者必以六公為¶
宗師如魏鶴山之文陸放翁之詩亦皆知其味而存於¶
心其深於道徳者曾不釋手蓋惟賢知賢也先生詩文¶
制作固不類乎六公而繼乎鶴山放翁者不可誣也後¶
之深於道徳者将不釋乎手矣雖與六公詩文不類又¶
何害焉至正四年中秋之明日奉元路儒學教授晚學¶
<pb:KR4d0490_WYG_000-5b>¶
張沖謹序¶
黼未冠時聞關中蕭先生名人稱之者不容口其時想¶
像先生以為負才尚氣落落不羈如秦漢間豪傑之士¶
加以辨博之學而已厥後游上庠聞諸鉅公道先生之¶
髙風雅徳真學實踐然後知先生之名聲有自黼得之¶
於傳聞者非其真也恨黼也生後不得拜先生几席以¶
游其門至正五年走以事留揚其年冬京兆同州王君¶
仲方由樞府判持憲東淮因出今集賢學士國子祭酒¶
<pb:KR4d0490_WYG_000-6a>¶
蘇公伯修前侍御西行臺時所裒先生文藁十五巻刻¶
之郡庠屬黼序之且曰先生一代偉人僕忝鄉曲之末¶
每以其言之未傳也衷懐耿耿莫之敢忘今幸得其遺¶
文之不泯者十之四三不有以廣之是宿昔之念終不¶
得而伸也黼自維晚生淺學曷足為輕重若兩公之不¶
忘先進思益後人之意誠可尚矣蓋天下學者仰先生¶
之名未得其實倀倀然如走之向來之狀一旦盡得覽¶
觀先生平昔著述所謂披雲霧而覩青天者豈不快哉¶
<pb:KR4d0490_WYG_000-6b>¶
文八十篇詩二百六十首樂府二十八篇蓋先生立志¶
篤制行髙其處心正其識趣逺其力學充積華贍一以¶
洙泗為本濂洛考亭為依其發於辭章所謂有徳者斯¶
有言未宜以文人才士律之也夫聲實相須猶形影相¶
依桴鼓相應先生規行矩步躬蹈實踐真積力久大節¶
凛凛終身不少奪所以享大名於天下朝廷重之士林¶
仰之而天下知之區區専辭翰之末而無實行者能之¶
哉走因感夫名之所從來者蓋在此而不縁彼也因序¶
<pb:KR4d0490_WYG_000-7a>¶
及之至正丙戌春賜進士及第奉政大夫前江西等處¶
行中書省左右司郎中國子監丞汝隂李黼謹序¶
#+PROPERTY: JUAN 原牒
<pb:KR4d0490_WYG_000-8a>¶
元刋行勤齋文集原牒¶
皇帝聖㫖裏江北淮東道肅政㢘訪司准本道㢘使王¶
正議牒予嘗暇日讀書因覽勤齋蕭先生文集觀其措¶
詞典雅立意精深言近而㫖逺詞約而理明蓋先生當¶
代鴻儒士林雅望故其立言傳世足以儀式於來學刻¶
梓流傳誠為盛事亦不負昭代崇儒尚徳之美意也當¶
職今将先生文集隨此發去牒請照驗施行准此憲司¶
合行故牒可照驗委總管郝嘉議不妨本職提調刋印¶
<pb:KR4d0490_WYG_000-8b>¶
仍選委各儒子細校讐無差發下本路儒學刋板傳布¶
施行須至牒者¶
