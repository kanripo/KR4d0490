# -*- mode: mandoku-view; -*-
#+TITLE: 勤齋集
#+DATE: 2015-08-25 00:11:43.176445
#+PROPERTY: ID KR4d0490
#+PROPERTY: BASEEDITION WYG    
#+PROPERTY: JUAN 卷七
<pb:KR4d0490_WYG_007-1a>¶
欽定四庫全書¶
　勤齋集卷七　　　　　　　元　蕭㪺　撰¶
　　五言絶句¶
　　　陶淵明¶
陶翁千載人頗為清淡累請聽絃上聲何害琴中意¶
　　　節婦¶
匹婦固其守竹素千古華長樂癡老人榮耀何足誇¶
　　　感事¶
<pb:KR4d0490_WYG_007-1b>¶
曉窓方撮蚤么蟲何來集寃死復誰辜吾黨慎岀入¶
　　　菊花¶
學陶本無心中庭數叢菊行止有時義吾豈同草木¶
　　　桃溪泛舟¶
清谿泛落花不受纖塵涴漾舟得新詩孤唱誰與和¶
　　　西臯晚眺¶
倚杖立江臯放神超八極不覺歸鳥盡萬象入暝色¶
　　　溪亭午憇¶
<pb:KR4d0490_WYG_007-2a>¶
亭上曲肱叟有道岀皇墳舒可彌六合斂之不盈分¶
　　　葵堤晚步¶
葵生被横堤花時日來往應恐秋節至零落同草莽¶
　　　柳塘垂釣¶
游魚戲柳隂洋洋足生意綸竿豈不仁自是渠貪餌¶
　　　紙扇¶
南薰時未至先生豈無功用舍非關己何傷篋笥中¶
　　　送蔡道者歸江陵¶
<pb:KR4d0490_WYG_007-2b>¶
五湖吞天寛碧澗日千里印月無二影到海同一水¶
　　　過甘墅¶
有扈侮五行夏王致天罰豈知千載後幻水三綱沒¶
　　　雜詩¶
春工無適莫是處碧芊綿底事沙如雪秪供鷗鷺眠¶
敗絮蝨無數晴窓蠅有聲垂蛛縁底事應報薺苗生¶
　　　病中¶
熱病病欲死一窓風雨聲人生何比數天地有生成¶
<pb:KR4d0490_WYG_007-3a>¶
　　　四勿齋¶
動止悉吾心端淫皆此目為君舉一隅更取箕範讀¶
　　　送王君冕¶
觀徹萬化原學之本斯識嵩髙與烝民罔匪先論德¶
清水岀芙蕖不受纎塵㸃定能完璧歸四勿恒自檢¶
功成名乃遂禹稷顔孟同彼哉日求仕何名復何功¶
　　　送同周道¶
甥當省外祖意善體慈親徑欲傳家學終身學聖人¶
<pb:KR4d0490_WYG_007-3b>¶
踰梁下豳谷登天復入淵山深疑欲雨水澹欲生煙¶
桑蕾蟾睛岀天光卵色明芳時良友去一寸百憂生¶
兒時拜程翁今猶記其處無計得隨君有夢隨君去¶
匡時忌太孤學古不妨僻它日魏陽元成此外家宅¶
林深嘯夔魖月黑號兕虎念我行邁人道途亦良苦¶
抛却恵文冠幽居屏塵迹君去少來人老苔堆徑碧¶
齊民不逮中或者傷於過望望山中人臨風歌楚些¶
運斤雖入神良質竟無人送子且何言春風燕麥新¶
<pb:KR4d0490_WYG_007-4a>¶
歸路驊騮喜香風入四蹄直須預相報逺迓驛亭西¶
　　　秋江送客圖¶
交臂語未盡風㠶可奈何天長目力短離恨滿滄波¶
　　六言絶句¶
　　　村樂圖(原注唐人巾服醉騎/牛歸童子牽而食物)¶
畫史筆端有口物情大抵深窺詩翁醉即成寐孺子不¶
知飽時¶
　　　虎溪圖¶
<pb:KR4d0490_WYG_007-4b>¶
兩說充盈宇宙羲堯反屬澆訛向問金衣公子在傍熟¶
視如何¶
　　　楚江清曉圖¶
沙市人家未起何從得此江天定與阿章瓜葛筆頭爾¶
許風煙¶
　　　長卿老友命題壽母詩¶
撫卷仰君壽母風枝動我悲吟報得餔糜深意勉哉焜¶
燿來今(原注古樂府他家但願富貴賤妾與君/共餔糜上用滄浪天故下爲黄口小兒)¶
<pb:KR4d0490_WYG_007-5a>¶
　　　玲瓏石¶
日月騰光六合千巖細大皆通聞道主人方寸政如此¶
石玲瓏¶
　　　省齋¶
大賢所言三耳吾輩當省㡬何去之急如去疾終身弗¶
靈尚多¶
那得絶踏脫繫彼哉養疾徇生爲問深思清夜㡬人熟¶
睡天明¶
<pb:KR4d0490_WYG_007-5b>¶
　　　日損齋¶
克已必從難者期於淨盡無餘兹乃聖門實學先須時¶
習工夫¶
往聖繼天立極維兹禮樂政刑割衮縱禆邪幅終然有¶
秤無星¶
　　　逺嶼歸樵圖¶
目極空山野水魂消落日長途爾許荒閒寂寞可堪都¶
屬樵夫¶
<pb:KR4d0490_WYG_007-6a>¶
　　　雪霽早行圖¶
狠暑薰心屬耳何繇夢此清涼且袖師文妙㫖留看雪¶
月交光¶
　　　孫大方家山歸夢圖¶
覺夢天然符契多君靈府能虚山木方萌寸蘖牛羊政¶
要驅除¶
　　　聞山鳥¶
知是何年子母至今猶爾餘哀我亦何心聽汝有兒亦¶
<pb:KR4d0490_WYG_007-6b>¶
未歸來¶
　　　送趙彦卿宰恵安¶
龍節日陪淑問不爲掊克謀身此去泉人應道定能字¶
我疲民¶
仕優所貴能學公退莫負寒釭祗應有長安夢時一到¶
洛陽江¶
海道爰周九㝢南金應凜四知若見臥龍耕者為言岀¶
仕明時¶
<pb:KR4d0490_WYG_007-7a>¶
　　　題清白圖¶
三年憲幕長安咸讓順卿清白爰託斯圖示戒子孫永¶
寶無斁¶
簡子清白著稱敬容賄而敗業誠知嗣守之難罔曰矢¶
詩稠疊¶
　　　南巷琴阮圖¶
誰謂南巷老子遣懷猶有桐孫試舉淵明故事主人一¶
笑忘言¶
<pb:KR4d0490_WYG_007-7b>¶
常笑仲容創物只如渠輩清談政爾雲門雅奏阿童且¶
抱歸庵¶
里社虎狼吞噬公私星火鞭笞得似庵中麋鹿終朝太¶
古熈熈¶
